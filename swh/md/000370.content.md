# Translation Words (unfoldingWord)

## License Information

**Translation Words (unfoldingWord)** is based on and adapted from: _unfoldingWord® Translation Words_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Kuhani Mkuu (id: 575524)

kuhani mkuu, viongozi wa makuhani
=================================

Ufafanuzi:
----------

Neno "kuhani mkuu" linamaanisha kuhani maalum ambaye aliteuliwa kuhudumu kwa mwaka mmoja kama kiongozi wa makuhani wengine wote wa Israeli. Katika nyakati za Agano Jipya, baadhi ya makuhani wengine pia walichukuliwa kuwa viongozi muhimu sana wa kidini wa Kiyahudi, wenye mamlaka juu ya makuhani wengine na watu. Hawa walikuwa viongozi wa makuhani.

* Kuhani mkuu alikuwa na majukumu maalum. Yeye pekee ndiye aliyeruhusiwa kuingia katika sehemu takatifu zaidi ya hema au hekalu kutoa dhabihu maalum mara moja kwa mwaka.
* Waisraeli walikuwa na makuhani wengi, lakini ni mmoja tu kuhani mukuu kwa wakati mmoja.
* Baada ya makuhani wakuu kustaafu, bado walihifadhi cheo hicho, pamoja na baadhi ya majukumu ya ofisi hiyo. Kwa mfano, Anasi bado aliitwa kuhani mkuu wakati wa ukuhani wa Kayafa na wengine.
* Viongozi wa makuhani walikuwa na jukumu la kila kitu kinachohitajika kwa ajili ya huduma za ibada katika hekalu. Pia walikuwa na jukumu la kusimamia pesa zilizotolewa kwa hekalu.
* Viongozi wa makuhani walikuwa na cheo na nguvu zaidi kuliko makuhani wa kawaida. Kuhani mkuu pekee ndiye aliyekuwa na mamlaka zaidi.
* Viongozi wa makuhani walikuwa baadhi ya maadui wakuu wa Yesu na waliwashawishi sana viongozi wa Kirumi kumkamata na kumuua.

Mapendekezo ya Tafsiri:
-----------------------

* “Kuhani mkuu” anaweza kutafsiriwa kama “kuhani aliye juu” au “aliye na cheo cha juu kuhani.”
* Neno "viongozi wa makuhani" linaweza kutafsiriwa kama "makuhani wakuu" au "makuhani wanaoongoza" au "makuhani wanaotawala."

(Tazama pia: Anasi, Kayafa, kuhani, hekalu)

Marejeleo ya Biblia:
--------------------

* [Matendo 5:27](https://ref.ly/Acts5:27)
* [Matendo 7:1](https://ref.ly/Acts7:1)
* [Matendo 9:1](https://ref.ly/Acts9:1)
* [Kutoka 30:10](https://ref.ly/Exod30:10)
* [Waebrania 6:19–20](https://ref.ly/Heb6:19-Heb6:20)
* [Mambo ya Walawi 16:32](https://ref.ly/Lev16:32)
* [Luka 3:2](https://ref.ly/Luke3:2)
* [Marko 2:25–26](https://ref.ly/Mark2:25-Mark2:26)
* [Mathayo 26:3–5](https://ref.ly/Matt26:3-Matt26:5)
* [Mathayo 26:51–54](https://ref.ly/Matt26:51-Matt26:54)

Mifano kutoka kwenye hadithi za Biblia:
---------------------------------------

* **13:8** Hakuna mtu aliyeweza kuingia chumbani nyuma ya pazia isipokuwa **kuhani mkuu**, kwa sababu Mungu aliishi hapo.
* **21:7** Masihi atakayekuja atakuwa **kuhani mkuu** mkamilifu ambaye atajitoa mwenyewe kama dhabihu kamilifu kwa Mungu.
* **38:3** Viongozi wa Kiyahudi, wakiongozwa na **kuhani mkuu**, walimlipa Yuda sarafu thelathini za fedha kumsaliti Yesu.
* **39:1** Askari walimpeleka Yesu hadi nyumba ya **kuhani mkuu** ili **kuhani mkuu** amuulize maswali.
* **39:3** Hatimaye, **kuhani mkuu** alimwangalia moja kwa moja Yesu na kusema, “Tuambie, je, wewe ndiye Masihi, Mwana wa Mungu aliye hai?”
* **44:7** Siku iliyofuata, viongozi wa Kiyahudi walimleta Petro na Yohana kwa **kuhani mkuu** na viongozi wengine wa kidini.
* **45:2** Kwa hiyo viongozi wa kidini walimkamata Stefano na kumleta kwa **kuhani mkuu** na viongozi wengine wa Wayahudi, ambapo mashahidi wa uongo zaidi walimdanganya kuhusu Stefano.
* **46:1** **Kuhani mkuu** alimpa Sauli ruhusa ya kwenda katika mji wa Damasko kuwakamata Wakristo huko na kuwaleta Yerusalemu.
* **48:6** Yesu ndiye **Kuhani Mkuu**. Tofauti na makuhani wengine, alijitoa mwenyewe kama dhabihu pekee inayoweza kuondoa dhambi za watu wote duniani. Yesu alikuwa **kuhani mkuu** mkamilifu kwa sababu alichukua adhabu kwa kila dhambi ambayo mtu yeyote amewahi kufanya.

Data ya Neno:
-------------

* Strong's: H7218, H1419, H3548, G07480, G07490

* **Associated Passages:** EXO 30:10; LEV 16:32; NEH 3:1; NEH 3:20; NEH 13:28; MAT 2:4; MAT 16:21; MAT 20:18; MAT 21:15; MAT 21:23; MAT 21:45; MAT 26:3; MAT 26:14; MAT 26:47; MAT 26:51; MAT 26:57; MAT 26:58; MAT 26:59; MAT 26:62; MAT 26:63; MAT 26:65; MAT 27:1; MAT 27:3; MAT 27:6; MAT 27:12; MAT 27:20; MAT 27:41; MAT 27:62; MAT 28:11; MRK 2:26; MRK 8:31; MRK 10:33; MRK 11:18; MRK 11:27; MRK 14:1; MRK 14:10; MRK 14:43; MRK 14:47; MRK 14:53; MRK 14:54; MRK 14:55; MRK 14:60; MRK 14:61; MRK 14:63; MRK 14:66; MRK 15:1; MRK 15:3; MRK 15:10; MRK 15:11; MRK 15:31; LUK 3:2; LUK 9:22; LUK 19:47; LUK 20:1; LUK 20:19; LUK 22:2; LUK 22:4; LUK 22:50; LUK 22:52; LUK 22:54; LUK 22:66; LUK 23:4; LUK 23:10; LUK 23:13; LUK 24:20; JHN 7:32; JHN 7:45; JHN 11:47; JHN 11:49; JHN 11:51; JHN 11:57; JHN 12:10; JHN 18:3; JHN 18:10; JHN 18:13; JHN 18:15; JHN 18:16; JHN 18:19; JHN 18:22; JHN 18:24; JHN 18:26; JHN 18:35; JHN 19:6; JHN 19:15; JHN 19:21; ACT 4:6; ACT 4:23; ACT 5:17; ACT 5:21; ACT 5:24; ACT 5:27; ACT 7:1; ACT 9:1; ACT 9:14; ACT 9:21; ACT 19:14; ACT 22:5; ACT 22:30; ACT 23:2; ACT 23:4; ACT 23:5; ACT 23:14; ACT 24:1; ACT 25:2; ACT 25:15; ACT 26:10; ACT 26:12; HEB 2:17; HEB 3:1; HEB 4:14; HEB 4:15; HEB 5:1; HEB 5:5; HEB 5:10; HEB 6:20; HEB 7:26; HEB 7:27; HEB 7:28; HEB 8:1; HEB 8:3; HEB 9:7; HEB 9:11; HEB 9:25; HEB 13:11; MRK 2:25–MRK 2:26; MAT 26:3–MAT 26:5; HEB 6:19–HEB 6:20; MAT 26:51–MAT 26:54
* **Associated Articles:** Anasi (ID: `626883@UWTranslationWords`); Kayafa (ID: `575401@UWTranslationWords`); kuhani (ID: `575648@UWTranslationWords`); Hekalu (ID: `575727@UWTranslationWords`)

