# Translation Words (unfoldingWord)

## License Information

**Translation Words (unfoldingWord)** is based on and adapted from: _unfoldingWord® Translation Words_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Kinara (id: 575582)

kinara
======

Ufafanuzi:
----------

Kwenye Biblia, neno "kinara" linamaanisha muundo ambao taa huwekwa ili kutoa mwanga kwenye chumba.

* Kinara kingekuwa kirefu cha kutosha ili mwanga wa taa uweze kuangaza chumba chote.
* Kinara kinaweza kutengenezwa kwa mbao au chuma na kinaweza kushikilia taa moja au zaidi.
* Taa za kawaida zilifanywa kwa udongo, na taa kwa madhumuni maalum, kama vile kwa hekalu, zilifanywa kwa chuma (kama shaba, fedha, au dhahabu.)
* Taa zilikuwa katika umbo la bakuli lenye mdomo ulioinuliwa upande mmoja ulioshikilia utambi. Taa zilijazwa mafuta ya zeituni ambayo yalilowesha utambi na kuwaka wakati utambi ulipowashwa.
* Kwenye hekalu la Yerusalemu kulikuwa na kinara cha taa cha dhahabu maalum kilichokuwa na matawi saba ya kushikilia taa saba.

Mapendekezo ya Tafsiri
----------------------

* Neno hili linaweza pia kutafsiriwa kama "msingi wa taa" au "muundo wa kushikilia taa" au "kishika taa."
* Kwa kinara cha taa cha hekalu, hii inaweza kutafsiriwa kama "kinara cha taa saba" au "kinara cha dhahabu chenye taa saba."
* Ingekuwa pia muhimu katika tafsiri kujumuisha picha za kinara rahisi cha taa na kinara cha taa chenye matawi saba katika vifungu husika vya Biblia.

(Tazama pia: shaba, dhahabu, taa, mwanga, fedha, hekalu)

Marejeleo ya Biblia:
--------------------

* [Danieli 5:5–6](https://ref.ly/Dan5:5-Dan5:6)
* [Kutoka 37:17](https://ref.ly/Exod37:17)
* [Marko 4:21–23](https://ref.ly/Mark4:21-Mark4:23)
* [Mathayo 5:15–16](https://ref.ly/Matt5:15-Matt5:16)
* [Ufunuo 1:12–13](https://ref.ly/Rev1:12-Rev1:13)
* [Ufunuo 1:20](https://ref.ly/Rev1:20)

Data ya Neno:
-------------

* Strong's: H4501, G30870

* **Associated Passages:** EXO 25:31; EXO 25:32; EXO 25:33; EXO 25:34; EXO 25:35; EXO 26:35; EXO 30:27; EXO 31:8; EXO 35:14; EXO 37:17; EXO 37:18; EXO 37:19; EXO 37:20; EXO 39:37; EXO 40:4; EXO 40:24; MAT 5:15; MRK 4:21; LUK 8:16; LUK 11:33; HEB 9:2; REV 1:12; REV 1:13; REV 1:20; REV 2:1; REV 2:5; REV 11:4; REV 1:12–REV 1:13; DAN 5:5–DAN 5:6; MRK 4:21–MRK 4:23; MAT 5:15–MAT 5:16
* **Associated Articles:** Shaba (ID: `626948@UWTranslationWords`); Dhahabu (ID: `575504@UWTranslationWords`); Taa (ID: `575581@UWTranslationWords`); Fedha (ID: `575702@UWTranslationWords`); Hekalu (ID: `575727@UWTranslationWords`)

