# Translation Words (unfoldingWord)

## License Information

**Translation Words (unfoldingWord)** is based on and adapted from: _unfoldingWord® Translation Words_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Mwana-kondoo (id: 627157)

mwana\-kondoo, Mwana\-Kondoo wa Mungu
=====================================

Ufafanuzi:
----------

Neno "mwana\-kondoo" linamaanisha kondoo mdogo. Kondoo ni wanyama wenye miguu minne na manyoya mazito yenye sufu, ambayo hutumika kwa dhabihu kwa Mungu. Yesu anaitwa "Mwana\-Kondoo wa Mungu" kwa sababu alitolewa dhabihu kulipia dhambi za watu.

* Wanyama hawa huongozwa kwa urahisi na wanahitaji ulinzi. Mungu anawafananisha wanadamu na kondoo.
* Mungu aliwaagiza watu wake kumtolea dhabihu kondoo na wana\-kondoo wasio na dosari.
* Yesu anaitwa "Mwana\-Kondoo wa Mungu" ambaye alitolewa dhabihu ili kulipia dhambi za watu. Alikuwa dhabihu kamilifu, isiyo na dosari kwa sababu hakuwa na dhambi hata kidogo.

Mapendekezo ya Tafsiri:
-----------------------

* Ikiwa kondoo wanajulikana katika eneo la lugha, jina la watoto wao linapaswa kutumika kutafsiri maneno "mwana\-kondoo" na "Mwana\-Kondoo wa Mungu."
* “Mwana\-Kondoo wa Mungu” inaweza kutafsiriwa kama “Mwana\-Kondoo wa Mungu (wa dhabihu),” au “Mwana\-Kondoo aliyetolewa kama dhabihu kwa Mungu” au “Mwana\-Kondoo (wa dhabihu) kutoka kwa Mungu.”
* Ikiwa kondoo hawajulikani, neno hili linaweza kutafsiriwa kama "kondoo mchanga" na maelezo ya chini yanayoelezea jinsi kondoo walivyo. Kumbuka kwamba pia inaweza kulinganisha kondoo na wana\-kondoo na mnyama kutoka eneo hilo anayeishi katika makundi, ambaye ni mwoga, hana ulinzi, na mara nyingi hupotea.
* Pia fikiria jinsi neno hili linavyotafsiriwa katika tafsiri ya Biblia kwa lugha ya karibu ya eneo hilo au ya kitaifa.

(Tazama: Jinsi ya Kutafsiri Visivyofahamika)

(Tazama pia: kondoo, mchungaji)

Marejeleo ya Biblia:
--------------------

* [2 Samweli 12:3](https://ref.ly/2Sam12:3)
* [Ezra 8:35–36](https://ref.ly/Ezra8:35-Ezra8:36)
* [Isaya 66:3](https://ref.ly/Isa66:3)

    [Yeremia 11:19](https://ref.ly/Jer11:19)

* [Yohana 1:29](https://ref.ly/John1:29)
* [Yohana 1:36](https://ref.ly/John1:36)
* [Walawi 14:21–23](https://ref.ly/Lev14:21-Lev14:23)
* [Walawi 17:1–4](https://ref.ly/Lev17:1-Lev17:4)
* [Luka 10:3](https://ref.ly/Luke10:3)
* [Ufunuo 15:3–4](https://ref.ly/Rev15:3-Rev15:4)

Mifano kutoka kwenye hadithi za Biblia:
---------------------------------------

* **5:7** Wakati Abrahamu na Isaka walipokuwa wakitembea kuelekea mahali pa dhabihu, Isaka aliuliza, “Baba, tuna kuni za dhabihu, lakini mwana\-kondoo yuko wapi?”
* **11:2** Mungu alitoa njia ya kumwokoa mzaliwa wa kwanza wa kila mtu aliyemwamini. Kila familia ilipaswa kuchagua **mwana\-kondoo** au mbuzi asiye na dosari na kumchinja.
* **24:6** Siku iliyofuata, Yesu alikuja kubatizwa na Yohana. Yohana alipomwona, alisema, “Tazama! Huyu hapa ni **Mwana\-Kondoo wa Mungu** ambaye atachukua dhambi za ulimwengu.”
* **45:8** Alisoma, “Walimuongoza kama **mwana\-kondoo** kwenda kuuawa, na kama **mwana\-kondoo** aliye kimya, hakusema neno.”
* **48:8** Wakati Mungu alipomwambia Abrahamu amtoe mwanawe Isaka kama dhabihu, Mungu alimpa **mwana\-kondoo** kwa ajili ya dhabihu badala ya Isaka. Sote tunastahili kufa kwa sababu ya dhambi zetu! Lakini Mungu alimtoa Yesu, **Mwana\-Kondoo** wa Mungu, kama dhabihu ili afe badala yetu.
* **48:9** Wakati Mungu alipotuma pigo la mwisho nchini Misri, aliwaagiza kila familia ya Waisraeli kuchinja **mwana\-kondoo** asiye na dosari na kupaka damu yake juu na kando za miimo ya milango yao.

Data ya Neno:
-------------

* Strong's: H7716, G07210, G23160

* **Associated Passages:** GEN 22:7; GEN 22:8; GEN 30:32; GEN 30:33; GEN 30:35; GEN 30:40; EXO 12:3; EXO 12:4; EXO 12:5; EXO 12:21; EXO 13:13; EXO 29:38; EXO 29:39; EXO 29:40; EXO 29:41; EXO 34:20; 2SA 12:3; EZR 6:9; EZR 6:17; EZR 7:17; EZR 8:35; JOB 31:20; PRO 27:26; ISA 66:3; JER 11:19; LUK 10:3; JHN 1:29; JHN 1:36; JHN 21:15; ACT 8:32; 1PE 1:19; REV 5:6; REV 5:8; REV 5:12; REV 5:13; REV 6:1; REV 6:16; REV 7:9; REV 7:10; REV 7:14; REV 7:17; REV 12:11; REV 13:8; REV 13:11; REV 14:1; REV 14:4; REV 14:10; REV 15:3; REV 17:14; REV 19:7; REV 19:9; REV 21:9; REV 21:14; REV 21:22; REV 21:23; REV 21:27; REV 22:1; REV 22:3; LEV 17:1–LEV 17:4; REV 15:3–REV 15:4; EZR 8:35–EZR 8:36; LEV 14:21–LEV 14:23
* **Associated Articles:** Kondoo (ID: `575698@UWTranslationWords`); Mchungaji (ID: `575699@UWTranslationWords`)

