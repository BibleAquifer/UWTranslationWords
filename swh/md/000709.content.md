# Translation Words (unfoldingWord)

## License Information

**Translation Words (unfoldingWord)** is based on and adapted from: _unfoldingWord® Translation Words_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Samaria (id: 575684)

Samaria, Msamaria
=================

Uhalisia:
---------

Samaria ilikuwa jina la mji na eneo lake linalozunguka katika sehemu ya kaskazini ya Israeli. Eneo hilo lilikuwa kati ya Uwanda wa Sharoni upande wake wa magharibi na Mto wa Yordani upande wake wa mashariki.

* Kwenye Agano la Kale, Samaria ilikuwa mji mkuu wa ufalme wa kaskazini wa Israeli. Baadaye eneo linalozunguka pia liliitwa Samaria.
* Wakati Waashuru waliposhinda ufalme wa kaskazini wa Israeli, waliteka mji wa Samaria na kuwalazimisha Waisraeli wengi wa kaskazini kuondoka katika eneo hilo, wakiwahamisha mbali hadi miji tofauti huko Ashuru.
* Waashuru pia walileta wageni wengi katika eneo la Samaria kuchukua nafasi ya Waisraeli ambao walikuwa wamehamishwa.
* Baadhi ya Waisraeli waliobaki katika eneo hilo walioa wageni waliokuwa wamehamia huko, na vizazi vyao viliitwa Wasamaria.
* Wayahudi waliwachukia Wasamaria kwa sababu walikuwa sehemu tu ya Kiyahudi na kwa sababu mababu zao waliabudu miungu ya kipagani.
* Katika nyakati za Agano Jipya, eneo la Samaria lilipakana na eneo la Galilaya upande wake wa kaskazini na eneo la Yudea upande wake wa kusini.

(Tazama pia: Ashuru, Galilaya, Yudea, Sharoni, ufalme wa Israeli)

Marejeleo ya Biblia:
--------------------

* [Matendo 8:1–3](https://ref.ly/Acts8:1-Acts8:3)
* [Matendo 8:5](https://ref.ly/Acts8:5)
* [Yohana 4:4–5](https://ref.ly/John4:4-John4:5)
* [Luka 9:51–53](https://ref.ly/Luke9:51-Luke9:53)
* [Luka 10:33](https://ref.ly/Luke10:33)

Mifano kutoka kwa hadithi za Biblia:
------------------------------------

* **20:4** Kisha Waashuru walileta wageni kuishi katika nchi ambapo ufalme wa Israeli ulikuwa. Wageni hao walijenga upya miji iliyoharibiwa na kuoa Waisraeli waliobaki huko. Wazao wa Waisraeli waliooa wageni waliitwa **Wasamaria**.
* **27:8** “Mtu aliyefuata kutembea barabarani hapo alikuwa **Msamaria**. (**Wasamaria** walikuwa ni wazao wa Wayahudi waliooa au kuolewa na watu kutoka mataifa mengine. **Wasamaria** na Wayahudi walichukiana.)”
* **27:9** “Kisha **Msamaria** alimwinua mtu huyo juu ya punda wake mwenyewe na kumpeleka kwenye nyumba ya wageni kando ya barabara ambapo alimshughulikia.”
* **45:7** Yeye (Filipo) alienda **Samaria** ambako alihubiri kuhusu Yesu na watu wengi waliokolewa.

Data ya Neno:
-------------

* Strong's: H8111, H8115, H8118, G45400, G45410, G45420

* **Associated Passages:** EZR 4:10; EZR 4:17; NEH 4:2; OBA 1:19; MAT 10:5; LUK 9:52; LUK 10:33; LUK 17:11; LUK 17:16; JHN 4:4; JHN 4:5; JHN 4:7; JHN 4:9; JHN 4:39; JHN 4:40; JHN 8:48; ACT 1:8; ACT 8:1; ACT 8:5; ACT 8:9; ACT 8:14; ACT 8:25; ACT 9:31; ACT 15:3; LUK 9:51–LUK 9:53; ACT 8:1–ACT 8:3; JHN 4:4–JHN 4:5
* **Associated Articles:** Ashuru (ID: `626904@UWTranslationWords`); Galilaya (ID: `575495@UWTranslationWords`); Yudea (ID: `575569@UWTranslationWords`); Ufalme wa Israeli (ID: `627151@UWTranslationWords`); Sharoni (ID: `627310@UWTranslationWords`)

